---
title: Zarejestruj konto
description: Znajdź idealną społeczność dla siebie.
menu:
  docs:
    weight: 10
    parent: user
---

## Wybór serwera {#picker}

Musisz wybrać stronę, na której zarejestrujesz się, tak jakbyś wybierał(-a) dostawcę poczty e-mail lub realm w World of Warcraft dla swojej nowej postaci. Ta strona będzie Twoim dostawcą usługi, hostem dla Twojego konta, Twoim profilem i Twoją stroną główną.

{{< hint style="info" >}}
Możesz [przeglądać listę wybranych serwerów według kategorii i języków na joinmastodon.org](https://joinmastodon.org/#getting-started).
{{< /hint >}}

### Rozumienie zasad strony {#tos}

Zanim zarejestrujesz się, ważnym jest zapoznanie się z zasadami i regulaminem. Serwer Mastodona ma zwykle wypisane je na stronie `/about/more`, którą możesz znaleźć, klikając na „dowiedz się więcej” na stronie, którą widzisz, gdy nie jesteś zalogowany(-a).

### Tryby rejestracji {#signup}

Mastodon pozwala administratorom serwerów wybrać trzy tryby rejestracji: rejestracja otwarta, wymagająca zaproszenia lub wymagająca zatwierdzenia.

#### Otwarta rejestracja {#open}

Na niektórych serwerach możesz zarejestrować się natychmiastowo – po prostu wypełnij formularz rejestracyjny swoją nazwą użytkownika, adresem e-mail i hasłem i już możesz rozpocząć korzystanie ze swojego konta.

#### Zaproszenia na serwer {#invite}

Niektóre strony wyłączają formularz rejestracji i zamiast tego wymagają wygenerowania odnośników z zaproszeniem i wysyłania ich osobom, które mogą się zarejestrować.

#### Rejestracja wymagająca zatwierdzeń {#approval}

Niektóre strony pozwalają na wypełnienie formularza rejestracyjnego, ale z dodatkowym polem, w którym należy wpisać, dlaczego chcesz się zarejestrować na tym serwerze. Po wypełnieniu tego formularza moderator musi zatwierdzić Twoje konto, zanim zaczniesz go używać.

## Twoja nazwa użytkownika i domena {#address}

Nazwy użytkownika na Mastodonie składają się właściwie z dwóch części:

* Lokalna nazwa użytkownika, np. `alicja`
* Domena strony, np. `example.com`

Tak jak przy adresie e-mail. Dla wygody Mastodon pozwala na pominięcie drugiej części, jeżeli oznaczasz osoby z serwera, z którego korzystasz, ale musisz pamiętać, że jeżeli dzielisz się swoją nazwą z innymi, musisz uwzględnić domenę, aby mogli Cię łatwo znaleźć.

|  |  |
| :--- | :--- |
| Nazywam się @alicja na Mastodonie! | Źle |
| Nazywam się @alicja@example.com na Mastodonie! | Prawidłowo |
| Nazywam się https://example.com/@alicja na Mastodonie! | Prawidłowo |

Formularz wyszukiwania na Mastodonie pozwala na znalezienie osób zgodnie z oboma powyższymi formatami, więc możesz wybrać ten, który wolisz.

Ta sama nazwa użytkownika _może_ być zarejestrowana na różnych serwerach – nie istnieje sposób na zajęcie ich wszystkich z góry. Tak jak w przypadku adresu e-mail, nie możesz oczekiwać, że `alicja@outlook.com` będzie tą samą osobą co `alicja@gmail.com`, czy `alicja@yahoo.com`.


